---
title: "La Ghironda"
description: ""
DisableShare: true
draft: false
---
# **La Ghironda**


#### **La Ghironda ODV è un'associazione che si occupa di aiuto alle persone senza fissa dimora.**

_La Ghironda è uno strumento a corde di antichissime origini, utilizzato dai menestrelli e girovaghi in età medievale_

Milano è una città con tante strade e altrettanti problemi. L'idea di provare a risolvere questi problemi, ci piace molto. L'idea di farlo girando queste strade, come menestrelli e girovaghi, anche.

Siamo un gruppo di ragazze e ragazzi, nato nella primavera del 2023. Da allora, abbiamo iniziato distribuire cibo e materiale e, soprattutto, ad ascoltare storie e conoscere persone. Da queste storie e da queste persone, sono poi nati progetti di intrattenimento e reinserimento culturale rivolti a chi vive per strada. 

#### **Cosa facciamo?**

**Ronda:** distribuiamo coperte, sacchi a pelo, vestiti pesanti, the e biscotti ma anche libri, quaderni e matite.
Orario: martedì e mercoledì, 18.30 - 20.00 (zona Duomo).

**Podcast:** uno spazio aperto per chi vive per strada e ha voglia di raccontarci la propria storia, o semplicemente esprimere la propria voce.  Maggiori informazioni nella pagina Podcast. 

**Rivista:** raccogliamo storie, racconti, poesie, disegni di persone senza fissa dimora, per le quali il giornale viene stampato e distribuito. Una rivista a cadenza periodica, integrata con contributi nostri e di altri collaboratori. La distribuzione è rivolta anche a chi sottoscrive l’azionariato popolare.

**Eventi:** feste di autofinanziamento, aperitivi di raccolta materiale, e molto altro. Maggiori informazioni sui nostri eventi  qui e su Instagram.